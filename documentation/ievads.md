# Ievads
Mūsu laikos ir ļoti aktuāli reklamēt mūzikas izpildītājus, grupas, u.c, lai piesaistītu vairāk klausītāju tiem. 

Projekta pasūtītājs (klients) ir "AV Music", kuram ir nepieciešams izveidot interneta lapu, lai reklamētu viņa pārstāvētos mūzikas projektus – grupas "AV", "Chosen by the Sky", "Ascensia" un "Lachuga". 

Pašlaik konkrētā klienta projektiem ir tikai sociālie tīkli - ar tiem var uzzināt info par projektiem, bet ir svarīgi arī izveidot tīmekļa vietni, lai piesaistītu uzmanību tiem, kuri sociālos tīklus neizmanto. Šajā sistēmā ir paredzēts arī iebūvēts interneta veikals, kas palīdzēs finansiāli atbalstīt mūzikas projektus. Galvenā auditorija sistēmai ir cilvēki no 15-45 gadiem, kuri vēlas atbalstīt klienta mūzikas projektus. 

Tīmekļa vietnes mūzikas projektiem nav unikāla lieta, kautgan pēdējā laikā tādas tiek mazāk veidotas, jo cilvēki vairāk uzzina info par izpildītājiem sociālos tīklos. Tomēr ar tīmekļa vietnes palīdzību lietotāji varēs uzzināt vairāk info par koncertiem, iegādāties suvenīrus (diskus, apģērbu, u.c), kā arī uzzināt vairāk info par izpildītāju/grupu. 

Šāda tipa vietnes ir ļoti daudz, bet es savu projektu salīdzināšu ar 3 vietnēm: 

- pratavetra.lv - vietne latviešu grupai "Prāta Vētra" - ir vairākas sadaļas, kā jaunumi, grupas biogrāfija, videoklipi, foto, info par aktuālajiem un notikušajiem koncertiem, kontakti. Interneta veikals nav iebūvēts. Info ir diezgan sagrozīts pa lapu, ir nepieciešams laiks, lai saprastu informāciju. 

- intarsbusulis.com - vietne, lai reklamētu dziedātāja Intara Busuļa mūziku. Ir pārāk maz informācijas vietnē - ir tikai linki, kur var noklausītītes viņa mūziku, kontakti ar menedžmentu, un info par grupu. 

- thirtysecondstomars.com - vietne, lai reklamētu grupu "Thirty Seconds to Mars". Diezgan vienkāršs, kompakts dizains – ir info par jaunāko mūziku, koncertiem, un jaunumu abonēšana. Šai saitei ir arī interneta veikals ar saistītu domēnu (store.thirtysecondstomars.com), bet nav iebūvēts pašā saitē. 
